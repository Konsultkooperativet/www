---
layout: single
title:  "Extrastämma för att finslipa stadgarna, och kickoff!"
date:   2018-03-25 10:00:00 +0100
categories: administration ekonomi
author: mb
excerpt: "Fantastisk känsla att starta upp vårt första riktiga verksamhetsår med dessa fantastiska medlemmar."
header:
  teaser: "assets/images/enotecamaglia2.jpg"
---
Det är svårt att få allt perfekt på första försöket - vi har identifierat ett par brister i våra stadgar, som vi nu arbetat med att förbättra. En del juridiskt prat, för att slippa ha några extra avtal vid sidan om, samt förtydligat vårt syfte något. Men kanske främst gjort det ännu mer rättvist för nya medlemmar.

Vår avsikt och affärsidé bygger på att ingen ska tjäna pengar på någon annan, och alla ska vara med och rättvist dela på kostnaderna. Vi behöver dock en metod för att finansiera tillväxt, och det är det som vi nu förtydligat och förbättrat i våra nya stadgar. Så fort de är godkända av Bolagsverket kommer vi publicera dem på vår hemsida.

Före stämman besökte vi [Escape House](https://escapehouse.se/gothenburg/) och testade banan Trapped. Väldigt roligt - och svårt. Vi lyckades utan ledtrådar ta oss ut på 48 minuter. Efter den prövningen av samarbete under stress, begav vi oss till [Enoteca Maglia](http://www.enotecamaglia.se/) där vi genomförde vår extrastämma, och avnjöt en utsökt middag. Bästa italienska restaurangen i stan?

Vi pratade mycket om Konsultkooperativet och vår vision om framtiden. Vi delade också med oss av alla positiva kommentarer vi fått, och alla de kandidater som har, eller vill träffa oss för att få veta mer och eventuellt besluta sig för att komma med.

2018/2019 kommer definitivt bli ett spännande år för vår förening!
