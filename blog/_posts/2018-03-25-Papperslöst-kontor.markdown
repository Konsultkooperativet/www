---
layout: single
title:  "Kan man ha ett helt papperslöst kontor?"
date:   2018-03-25 10:00:00 +0100
categories: administration ekonomi
author: mb
excerpt: "konsultkooperativet arbetar med att minimera administrativt arbete, läs mer om hur här"
header:
  teaser: "assets/images/2018-03-25.png"
---
Kan man driva ett konsultföretag utan att hantera mängder med papper? Javisst! Vi har med hjälp av flera olika verktyg och lösningar lyckats optimera bort den allra största delen av vår pappershantering.

## Bokföring och redovisning
Vi använder oss av en modern tjänst för bokföring och redovisning, [WINT](http://www.wint.se), de hjälper oss med att hantera bokföring, bokslut och alla andra delar av redovisning helt och hållet i molnet. Som vi ser det har WINT flera fördelar, men de som tilltalar oss allra mest är

* De är fakturamottagare av alla våra leverantörsfakturor. Det betyder att vi anger deras adress till våra leverantörer, de skickar sina pappersfakturor dit, de skannas och läggs in för attestering av oss.
* Bokföringen är i det närmaste i realtid, allt bokförs inom någon dag från att underlaget är på plats - det ger oss en möjlighet att styra vår ekonomi direkt efter vår bokföring.
* Ett öppet API - för tillfället främst för generering och utskick av kundfakturor, men vi är lovade att fler funktioner ska bli tillgängliga. Detta möjliggör integration av våra andra system.

Vi har ett utmärkt samarbete med WINT, de skriver om det [här](https://www.wint.se/blogg/papperslost-foretagande-gar-det), och vi kan varmt rekommendera dem. Om du väljer att använda WINT, får du gärna nämna att vi rekommenderat er - då kan vi båda få en liten referralrabatt :)

## Övrig inkommande snigelpost
Företag får en hel del övrig post, förutom just leverantörsfakturor. Detta har vi löst genom att ta emot posten genom [Kivra+](https://www.kivra.com/foretagsbrevlada/kivraplus/). De tar emot all övrig post, skannar, och meddelar oss. Detta utöver att givetvis hantera den digitala post som kommer från anslutna företag och myndigheter.

Hittills har samarbetet med Kivra fungerat utmärkt, och kan också varmt rekommenderas!

## Signering av avtal
Fortfarande kräver en hel del leverantörer och kunder att man signerar avtal med bläck, men vi försöker använda digitala signaturer i så stor utsträckning som möjligt. För tillfället använder vi [Zoho Sign](http://sign.zoho.com) för interna signaturer.

